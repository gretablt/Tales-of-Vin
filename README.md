# Vincent's Tales: an interactive virtual world inspired by van Gogh

**Imagine stepping inside a Vincent van Gogh painting — not just admiring it from afar, but diving into the stories, emotions, and relationships that shaped his art. This project transports you into an interactive virtual world where art comes to life, and every brushstroke tells a story. Through interactive levels and guided quests, you'll explore his iconic masterpieces while uncovering the lesser-known aspects of his troubled life, experiencing a captivating journey of color, sound and narrative. It's not just a visual experience; it's an intimate dialogue between the user and the artist, where technology and creativity merge to offer a new way of engaging with art. A unique opportunity to discover and immerse yourself in the tales Vincent himself told through his art work.**

### **Index**
- [Introduzione](#introduzione)
- [Concept](#installazione)
- [Prototyping](#uso)
- [Architettura](#architettura)
- [Risultati](#risultati)
- [Conclusioni](#conclusioni)
- [Licenza](#licenza)

### **Index**
Nel 2023 si è assistito a un'esplosione di una nuova tipologia di mostra performativa dedicata a van gogh, ovvero le Cave Automatic Virtual Environment. Si tratta di mostre che proiettano su tutte le pareti, sia verticali sia orizzontali, brevi animazioni estratte dai quadri dell'artista. Queste mostre hanno avuto un incredibile successo e viralità tuttavia, presentano la comune problematica che spesso la mostra risulta "superficiale" e pur essendo ben instagrammabile, non educa all'arte. L'pbiettivo di tale progetto consiste infatti anche nel dimostrare come l'influenza delle nuove tecnologie, come la realtà virtuale e l'arte digitale, possano effettivamente essere di supporto all'accessibilità dell'arte e educare a essa.

Uno si potrebbe chiedere perchè mai creare c'è bisogno di creare un ambiente virtuale interattivo ispirato all'arte di Van Gogh; le sue opere sono esposte in musei di tutto il mondo e poter contemplare dal vivo un suo quadro, ammirandone i diversi strati di pittura e il modo in cui i colori catturano la luce, permette un'emozione unica che non è comparabile con un'esperienza digitale. Tuttavia, questo è valido per un pubblico artistico già esperto ed appassionato all'arte, ma per quanto riguarda i giovani o coloro che non sono esperti di arte? Quella piccola nicchia di persone che avrebbero piacere a conoscere di più di Van Gogh ma non possono permettersi di viaggiare dall'altro capo del mondo per visitare il suo museo o che la vastità della conoscenza artistica li spaventa al punto da non sapere come approcciarsi all'arte? Questo progetto nasce dall'esigenza personale di rendere l'arte più accessibbile anche a un pubblico giovane che si vuole approcciare al mondo artistico ma ne ha poca esperienza, ma al contempo ha una grossa familiarità con le nuove tecnologie. L'obiettivo è quindi rendere il patrimonio artistico di van gogh più accessibile attraverso un approccio di contemplazione e fruizione dell'arte digitale che ricorre alla modellazione 3D, alle esperienze virtuali e all'interattività participativa per educare al patrimonio artistico di van gogh. 

### **Concept**
The goal of "Vincent's Tales" is to create an immersive, interactive virtual environment where users can explore both the art and the personal life of Vincent van Gogh. Through guided quests and interactive storytelling, the project aims to provide a deeper understanding of van Gogh's work and humanize his experiences, beyond the canvas.


Attraverso l'applicazione delle nuove tecnologie digitali, questo progetto aspira a rendere la vita e l'opera di Van Gogh parte di un percorso interattivo virtuale che arricchisce la conoscenza del pubblico non solo sulla sua arte, ma anche sulle potenzialità dell'arte digitale come strumento educativo e di coinvolgimento. L'arte digitale infatti, quando applicata agli ambienti virtuali, con le sue possibilità di maggiore interattività, personalizzazione e coinvolgimento emotivo, offre una nuova prospettiva per esplorare e apprezzare le opere di Van Gogh: il suo patrimonio artistico può essere non solo preservato ma anche arricchito, rendendolo accessibile e rilevante per le nuove generazioni. 

L'analisi dei casi studio presentati nel secondo capitolo evidenzia l'importanza di un approccio al mondo virtuale che riesca a integrare efficacemente il tema artistico, facendo leva sull'interattività, la narrazione e la personalizzazione. Un approccio che supera i tentativi, spesso di poco successo, di riproporre il patrimonio artistico tramite musei virtuali o virtual tour 360°, che si limitano a replicare fedelmente gli spazi espositivi fisici, senza aggiungere elementi interattivi o digitale che arricchiscano l'esperienza dell'utente. Diventa quindi evidente la necessità di adattare il patrimonio artistico di Van Gogh per renderlo fruibile in un ambiente virtuale, che presenta caratteristiche e proprietà differenti dalla tradizionale esposizione artistica fisica di gallerie o musei. Infatti, riprodurre le sue opere in un ambiente tridimensionale con estrema fedeltà all'originale limita l'esperienza: vedere i quadri di persona rimane insuperabile per apprezzarne texture, qualità e profondità di colore. Se l'intento è semplicemente rendere l'arte accessibile a tutti, piattaforme come Google Arts & Culture, che offrono scansioni ad altissima risoluzione con brevi descrizioni, sono più che efficaci. Tuttavia, se l'obiettivo è valorizzare i quadri bidimensionali in un contesto tridimensionale, diventa indispensabile un'interpretazione artistica e creativa che li adatti a questo nuovo ambiente.

Questo implica l'uso di un ambiente virtuale tridimensionale arricchito da elementi distintivi del digitale, quali l'interattività, la personalizzazione e componenti aggiuntive come il suono o la possibilità di connessione multiutente, il tutto integrato in una narrazione pensata appositamente per il contesto virtuale. Il progetto mira quindi a dimostrare come la trasposizione dell'arte tradizionale in ambienti virtuali possa arricchire la comprensione delle opere, offrendo esperienze immersive e personalizzate che si differenziano dal convenzionale approccio museale ed espositivo e mettendo in mostra nuove possibilità per l'educazione artistica e culturale nel XXI secolo.

### **Prototyping**
#### Processi di modellazione e texturizzazione nella ricostruzione 3D delle opere di Van Gogh
Nello sviluppo dell'esperienza virtuale, si è fatto ricorso a vari software, affrontando numerose sfide e superando limitazioni tecnologiche, con l'obiettivo di creare un ambiente tridimensionale ispirato all'opera di Van Gogh, progettato per consentire agli utenti di esplorare liberamente e interagire con gli oggetti, garantendo un elevato grado di immersività. L'obiettivo è di sfruttare al massimo le capacità delle tecnologie avanzate nel campo della modellazione e del rendering 3D, tra cui Blender per la modellazione, Substance Painter per la texturizzazione, Unity per l'integrazione e la visualizzazione in ambienti interattivi, e Spatial per implementare esperienze di realtà aumentata. Queste tecnologie consentono di portare l'esperienza utente a un livello superiore, offrendo un grado di immersione e interattività che va ben oltre quello che generalmente viene proposto dall’esperienza di virtual tour 360° o di galleria virtuale analizzati nel secondo capitolo. Alla base di tale esperienza virtuale vi è proprio la modellazione 3D, per cui infatti sono stati adottate diverse tecniche e software.

Blender, in particolare, gioca un ruolo essenziale come strumento principale di modellazione, grazie alla sua flessibilità, potenza e natura open-source. Con Blender infatti, sono stati realizzati da zero le modellazioni ispirate al quadro principale individuato per il primo modulo dell’esperienza virtuale, ovvero “La camera di Vincent ad Arles”, attraverso la modellazione poligonale, ovvero la costruzione di oggetti tramite la connessione di vertici, spigoli e facce, e lo sculpting, che, simile alla scultura nella realtà, permette di "modellare" l'oggetto 3D come se fosse fatto di argilla, aggiungendo dettagli e texture. Sono state quindi create delle rappresentazioni digitali tridimensionali di oggetti e scene che, a differenza delle immagini e dei quadri bidimensionali, consentono di visualizzare oggetti da qualsiasi angolazione, offrendo una percezione completa della forma, della dimensione e della struttura.

In seguito alla modellazione degli oggetti presenti nella camera di Vincent, si è poi costruito l’ambiente circostante: gli oggetti sono stati ridimensionati e posizionati nella camera modellata in modo da essere il più fedele possibile con la disposizione dei soggetti del quadro. Dato che la camera da letto di Vincent si trovava al piano terra della casa gialla a Arles, si è poi proseguito con la modellazione della casa, in modo da rimanere fedeli all’ambiente ritratto nei quadri. Anche in questo caso si è prestata particolare attenzione ai dettagli, prima analizzando i quadri dei vari artisti che hanno ritratto la casa, poi modellando con cura i dettagli dell’edificio: dal cornicione tra i vari piani alle 7 finestre visibili nel quadro, dagli scuri parzialmente aperti alla porta ad arco all’ingresso. In seguito a questa fase di modellazione si è proseguito spostando il progetto sul software Substance Painter di Adobe, che permette di creare texture di altà qualità per modelli 3D in modo intuitivo e efficiente. 

Attraverso una combinazione di tecniche di digital painting, con pennelli dinamici e strumenti di proiezione, e la creazione di maschere e materiali intelligenti, personalizzabili con degli script di Python, sono stati realizzati le texture da applicare sia all’interno della camera da letto, sia all’esterno della casa gialla. Substance Painter è stato particolarmente utile come software di texturizzazione perché permette di renderizzare il lavoro in tempo reale, con effetti di luci e ombre come se l’oggetto fosse già inserito in una scena 3D con presenza di illuminazione: questo ha permesso la creazione di texture molto dettagliate e precise, che riprendo non solo il colore dei soggetti ritratti, ma anche le caratteristiche dei materiali. Per ogni texture, infatti, è stato definito un colore di base, arricchito poi da ulteriori caratteristiche. Una di queste è la riflessione metallica, che permette ai materiali di mimare la capacità dei metalli di riflettere la luce, conferendo maggiore realismo agli oggetti metallici.  Altrettanto importante è la roughness (rugosità), che gioca un ruolo cruciale nel determinare l'aspetto lucido o opaco di una superficie, influenzando così come la luce si diffonde su di essa e l'impressione visiva che ne deriva. Le normal map entrano in gioco per simulare le minuziose irregolarità di una superficie, aggiungendo dettagli e profondità senza alterare la forma dell'oggetto. Questo stratagemma crea un effetto di texture estremamente tridimensionale che può essere ulteriormente arricchito dalla height map, che introduce variazioni di altezza sulla superficie per un maggiore livello di dettaglio. Infine, il parametro specular, che determina quanto una superficie è riflettente e brillante, creando giochi di luce complessi e realistici. Nel caso del legno, ad esempio, sono state applicate una roughness e una normal map con valori molto elevati, per arricchire il modello e rendere il legno più nodoso e ruvido alla vista. Nel caso del vetro delle finestre, invece, si è puntato a un alto valore di specular senza alcuna roughness, in modo che fosse evidente la riflessione tipica del materiale in vetro. Queste caratteristiche di texturing, quando combinate, permettono di raggiungere un livello di dettaglio e realismo che aumenta enormemente l'esperienza visiva in ambito digitale. 

#### Sviluppo della scena virtuale con Unity e Spatial Creator Toolkit
Al termine delle fasi di modellazione e texturizzazione, ha avuto inizio la prototipazione su Unity, un motore di gioco noto per la sua potenza e versatilità, che supporta lo sviluppo di videogiochi e applicazioni interattive in 2D e 3D. Unity si distingue per il suo ambiente integrato, che consente agli sviluppatori di creare, testare e perfezionare giochi o esperienze interattive su un ampio ventaglio di piattaforme, inclusi PC, console, dispositivi mobili e ambienti di realtà virtuale.

In questa specifica fase di prototipazione, è stato scelto di utilizzare Unity in combinazione con lo starter pack offerto da Spatial.io, una piattaforma dedicata alle esperienze virtuali 3D che facilita ai creatori la progettazione e la condivisione di “esperienze sociali immersive”. Spatial.io mira infatti a rivoluzionare l'interazione online, passando da una modalità passiva a una attivamente coinvolgente, attraverso l'integrazione di spazi virtuali multiplayer, un'economia virtuale e un'elevata interattività.

#### Spatial Creator Toolkit
Lo starter pack, denominato Spatial Creator Toolkit, rappresenta un insieme di strumenti e risorse pensato per semplificare la creazione e lo sviluppo di esperienze in realtà virtuale (VR) e ambienti 3D. Questo toolkit mette a disposizione di sviluppatori e content creators le risorse necessarie per realizzare esperienze immersive e interattive, senza la necessità di possedere competenze avanzate nella programmazione specifica di Unity. Offre inoltre componenti pre-costruiti e modelli di facile utilizzo per la progettazione di scenari virtuali, facilitando significativamente il processo di prototipazione all'interno di Unity.

Tuttavia, l'utilizzo dello starter pack comporta anche significative restrizioni nello sviluppo di ambienti 3D, al fine di massimizzare le prestazioni su Spatial. Nell'ambito della progettazione di una scena 3D e dell'importazione di risorse e asset personalizzati, è fondamentale aderire alle specifiche indicazioni fornite da Scene Vitals. Queste rappresentano un insieme di parametri relativi alle risorse della scena nell'editor di Unity, offrendo indicazioni essenziali per le prestazioni. Per quanto riguarda la geometria degli asset, è stato stabilito un limite massimo di 500.000 vertici per mesh, una soglia che indica il livello di complessità geometrica gestibile dalla scena senza compromettere le prestazioni. In termini di gestione della memoria dedicata alle texture, il limite è fissato a 256 megabyte, quantità massima di memoria grafica destinabile alle texture all'interno della scena. Vi è inoltre un limite di 75 materiali, che determina il numero massimo di materiali utilizzabili.

Le restrizioni imposte sulle prestazioni hanno avuto un impatto significativo sul design del prototipo: l'originario stile dettagliato e interattivo si è rivelato incompatibile con i limiti di prestazione stabiliti da Spatial, precludendo di fatto qualsiasi possibilità di testing. Di conseguenza, è stata intrapresa una profonda revisione e modifica della maggior parte degli asset già sviluppati, al fine di ottimizzare le modellazioni. Le texture, che inizialmente erano state concepite su misura per ogni singolo oggetto di scena, sono state semplificate adottando una singola texture declinata in vari colori di base. Tale scelta ha inevitabilmente influito sulla qualità grafica del progetto, distanziandosi dalla fedeltà artistica caratteristica delle opere di Van Gogh e avvicinandosi maggiormente a uno stile tipico dei videogiochi virtuali. È stato infatti adottato uno stile low poly, una tecnica di modellazione e rendering grafico che utilizza un numero relativamente basso di poligoni – i triangoli o i quadrilateri che compongono le superfici di un oggetto 3D. Questo stile è caratterizzato da superfici piatte e angoli spigolosi che danno vita a modelli geometrici semplici e stilizzati, piuttosto che cercare di replicare la complessità e la morbidezza del mondo reale. Dal punto di vista tecnico, lo stile low poly risulta estremamente efficiente sotto il profilo delle risorse impiegate, rendendolo particolarmente adeguato per scene 3D che necessitano di una notevole ottimizzazione.

L'adozione di modelli low poly, caratterizzati da un numero ridotto di vertici e triangoli, determina una notevole diminuzione del carico computazionale richiesto dalla GPU, l'unità di elaborazione grafica. Questa riduzione del lavoro di rendering comporta un incremento della fluidità dell'esperienza utente, un vantaggio particolarmente evidente su dispositivi con capacità di elaborazione limitate, come gli smartphone. Inoltre, la dimensione ridotta dei file implica che questi modelli occupino meno spazio di archiviazione e vengano caricati più rapidamente in memoria, riducendo i tempi di attesa per gli utenti. Un ulteriore vantaggio dei modelli low poly è la loro compatibilità cross-platform, rendendoli ideali per esperienze virtuali e applicazioni destinate a svariati dispositivi, quali smartphone e tablet, che spesso necessitano di una notevole ottimizzazione per bilanciare differenti capacità di calcolo e risorse di sistema. Pertanto, lo stile low poly emerge come una scelta strategica per soddisfare le esigenze di performance su piattaforme quali Spatial, dove l'efficienza nell'utilizzo delle risorse è di vitale importanza. Questo approccio consente di realizzare un'esperienza virtuale efficiente, preservando al contempo la qualità visiva e l'usabilità per l'utente.

#### Creazione ambiente virtuale
In seguito all'ottimizzazione degli asset e delle texture inizialmente sviluppate, è stata allestita una scena iniziale utilizzando lo Starter Template Main WebGL fornito da Spatial Creator Toolkit. Questo template, specificatamente progettato per esperienze in ambienti virtuali, include una serie di controlli predefiniti per l'interfaccia e l'avatar, ottimizzati mediante l'uso della tecnologia WebGL per garantire una fluida esecuzione all'interno dei browser web. Il progetto è stato inoltre configurato impiegando la Universal Render Pipeline (URP) di Unity, un framework avanzato per il rendering grafico volto a migliorare la qualità visiva e le prestazioni su diverse piattaforme, privilegiando l'ottimizzazione.

La realizzazione dell’ambiente virtuale è iniziata con la modellazione di un terreno (Terrain nella terminologia di Unity), ovvero una superficie tridimensionale che simula il suolo dell'ambiente. Questa superficie agisce come fondamento per il posizionamento di oggetti, personaggi ed altri elementi all'interno dell'ambiente virtuale. Inoltre, è caratterizzata dalla presenza di funzionalità di collider già integrate - componenti essenziali che simulano i comportamenti fisici e che permettono di definire le interazioni tra gli oggetti nello spazio digitale, come le collisioni o le risposte al contatto. Il terreno è stato modellato ispirandosi alla geografia di Arles, inclusi il posizionamento della città, il corso del fiume, le formazioni montuose e le colline, assicurando che i rilievi 3D e le texture del terreno rispecchiassero l'ambientazione reale.

Successivamente, sono stati integrati nella scena i modelli 3D sviluppati, insieme a una selezione di asset prefabbricati dal pacchetto Low Poly Fantasy Valley Village di JustCreate. Questi elementi sono stati distribuiti sul terreno utilizzando specifici "pennelli" che facilitano il posizionamento degli asset nel mondo di gioco, consentendo di regolarne dimensione e densità. Alberi ed erba, per esempio, sono stati inseriti mediante l'uso di tali pennelli. In seguito, sono stati aggiunti alla scena asset rappresentanti case, mulini, ponti, staccionate, rocce, cespugli, tronchi, fiori e lampioni, posizionandoli uno alla volta. Alcuni degli asset precedentemente elaborati sono stati ulteriormente adattati per armonizzarsi con lo stile low poly caratteristico del pacchetto Fantasy Valley.

Una volta completato il posizionamento degli asset, l'attenzione si è rivolta all'integrazione degli elementi interattivi nella scena. È stato definito un punto di ingresso (Entry Point) che garantisce, al caricamento dell'esperienza, il posizionamento iniziale dell'utente all'interno della scena. È stata poi inserita una camera che permette di associare un punto di vista all’utente all’interno dello spazio tridimensionale. Nel caso della fruizione dell’ambiente virtuale da computer e smarthphone la camera è stata settata in modalità "third-person view camera": un tipo di visualizzazione che permette di vedere il personaggio o l'oggetto di controllo da una prospettiva esterna. A differenza della visuale in prima persona, dove l'esperienza visiva simula quella dell'avatar o del personaggio stesso, la telecamera in terza persona è posizionata dietro o sopra e leggermente inclinata verso il personaggio, consentendo agli utenti di vederne il corpo intero o gran parte di esso, nonché l'ambiente circostante. Nell’interfaccia sono stati inclusi anche dei possibili settaggi in modo che l’utente possa personalizzare la camera come preferisce, ad esempio impostando la camera con l'orientamento del mouse in modo che ogni movimento del mouse corrisponda a un movimento di camera. Tuttavia, si sono incluse alcune eccezioni: questa tipologia di camera è particolarmente efficace per gli ambienti ampi o gli spazi aperti, ma nel caso di ambienti piccoli e chiusi come la camera di Van Gogh tende ad avere alcune problematiche: la distanza fissa tra camera e avatar in un ambiente ristretto comporta che la camera spesso si trovi all’interno di un muro o addirittura all’esterno dell’edificio nonostante l’avatar sia al suo interno. In questo particolare caso, quindi, è stata adottata una camera in prima persona che permette di camminare nella camera da letto di Van Gogh in modo più ravvicinato. Per quanto riguarda l’esperienza tramite visore, si è mantenuta una camera in prima persona che, grazie alle capacità di body tracking intrinseche dei visori, permette di associare l’avatar all’utente, proprio come se l’utente stesso stesse camminando nel mondo virtuale.

Nel progetto è stata inclusa l’espansione di interfaccia dello Spatial Creator Toolkit, in modo da agevolare la prototipazione dell’interfaccia all’interno dell’esperienza virtuale. In questo caso è stato sufficiente settare le caratteristiche identificate per il progetto, come l’accesso al proprio avatar, la sezione di “Backpack” in cui vengono inclusi tutti gli oggetti raccolti, la chat live, le persone attualmente connesse allo spazio virtuale, la sezione dedicata alle quest e all’integrazione di items NFT. Lo stile grafico dell’interfaccia mantiene lo stile presettato dallo Spatial Creator Toolkit. 

#### Ready Player Me
Per arricchire ulteriormente l'immersione e la personalizzazione, è stata integrata l’espansione Ready Player Me. Questa soluzione permette la creazione e la personalizzazione di avatar 3D attraverso un approccio cross-app, offrendo agli utenti la possibilità di generare un avatar personalizzato e di utilizzarlo nell’esperienza virtuale. Ready Player Me si distingue infatti per la vasta gamma di opzioni di personalizzazione disponibili, consentendo modifiche dettagliate all'aspetto dell'avatar, inclusa la scelta del colore e della lunghezza dei capelli, nonché dello stile di abbigliamento. Gli avatar così creati possono essere facilmente integrati in Spatial, includendo anche animazioni di base preesistenti. All'avvio dell'esperienza virtuale, gli utenti hanno quindi l'opportunità di adattare alcune caratteristiche dell'avatar a loro scelta o di importare un avatar personalizzato precedentemente creato su Ready Player Me, arricchendo l'esperienza di gioco con un livello di personalizzazione.

#### Interattività
Dopo aver completato l'ambientazione 3D e configurato le impostazioni di base dell'interfaccia, arricchendo il prototipo con le espansioni necessarie, si sono introdotte le dinamiche interattive. Queste ultime trasformano l'ambiente virtuale in uno spazio interattivo, dove è possibile intrecciare una narrazione che coinvolge l'utente attraverso scelte e decisioni che interagiscono direttamente con l'ambiente circostante. Per implementare tali interazioni, si è fatto nuovamente ricorso allo Spatial Creator Toolkit, uno strumento che facilita l'integrazione di preset interattivi personalizzabili in un ambiente virtuale, il tutto attraverso un'interfaccia visuale intuitiva che elimina la necessità di competenze specifiche in programmazione.
Il processo ha preso il via con l'aggiunta dei "movement materials", ovvero differenti tipi di superfici o contesti che influenzano le modalità di movimento e interazione degli avatar con l'ambiente virtuale, arricchendo l'esperienza con un maggiore realismo e diversità. Queste dinamiche interattive sono state applicate a tre tipologie di superficie presenti nella scena virtuale creata: il terreno erboso, che smorza i suoni dei passi; l'acqua del fiume, che associa i movimenti a un rumore caratteristico di passi nell'acqua; e il terreno sabbioso, che non solo evidenzia i percorsi che guidano l'utente ma rende anche percepibile la differenza sonora tra camminata e corsa. Inoltre, è stato incluso un avatar teleporter all'entrata della casa di Van Gogh. Questo elemento consente di simulare il transito tra l'esterno e l'interno dell'edificio, teletrasportando direttamente l'avatar all'interno della casa. 

Successivamente, il prototipo è stato arricchito con l'introduzione di "eventi trigger" e "interactable", due tipi di interazioni fondamentali per dinamizzare l'ambiente virtuale. Gli eventi trigger sono meccanismi che, una volta soddisfatte certe condizioni specifiche come l'entrata in una determinata area o l'interazione con un elemento particolare, attivano azioni o effetti specifici all'interno del gioco. Gli interactable, invece, rappresentano quegli elementi visivi, quali pulsanti o oggetti, con i quali gli utenti possono interagire direttamente. La combinazione di eventi trigger e interactable ha introdotto un ulteriore livello di interazione all'interno del contesto virtuale, permettendo agli utenti di "parlare" con gli avatar presenti o di raccogliere e spostare oggetti nell'ambiente. Questa integrazione ha trasformato lo spazio virtuale in un mondo interattivo più profondo e coinvolgente, dove le azioni degli utenti hanno un impatto diretto e visibile sull'evoluzione della narrazione e sull'esplorazione dell'ambiente circostante. Queste dinamiche interattive sono state applicate al contesto virtuale per simulare la possibilità di “parlare” con gli avatar di personaggi storici e per poter raccogliere, collezionare e scambiare gli oggetti.

Nella narrazione dell’ambiente virtuale, l'interazione e l'immersione sono state arricchite dall'introduzione di quest e point of interest, elementi chiave per guidare l'esplorazione dell'utente. Le quest, ovvero degli obiettivi o determinati compiti da svolgere, guidano l’utente alla scoperta dell’ambientazione virtuale e variano in complessità e natura. Un esempio di quest semplice che è stata inclusa è "Esplora i giardini di Arles", che invita l'utente a muoversi all'interno dell'ambiente e si completa automaticamente tramite un trigger spaziale. Allo stesso tempo, sono stati integrati anche quest più complesse come "Raccogli 11 mele per il prossimo dipinto", che viene attivata interagendo con l'avatar di Van Gogh, che desidera di dipingere una natura morta con mele cotogne, e si completa solo alla raccolta di 11 oggetti mela. Queste attività emergono in modo naturale man mano che l'utente interagisce con l'ambiente, offrendo indicazioni e obiettivi che arricchiscono l'esperienza virtuale.

Parallelamente, i point of interest rappresentano spazi distintivi, segnalati da marcatori tridimensionali, che catturano l'attenzione dell'utente verso località di particolare rilievo, arricchendo la comprensione dell'ambiente con contesto e dettagli aggiuntivi. Questi marcatori si attivano avvicinando l'avatar, svelando overlay informativi che possono includere descrizioni, immagini o brevi animazioni. Nel progetto, questi elementi hanno avuto un ruolo importante nel collegare visivamente i quadri di Van Gogh con gli ambienti virtuali ricreati fedelmente secondo le sue opere. Attraverso i point of interest, gli utenti possono scoprire la stretta correlazione tra le ambientazioni spaziali tridimensionali e le tele dell'artista, creando un ponte diretto tra arte reale e virtuale che arricchisce significativamente l'esperienza di esplorazione.

Durante l'ultima fase di sviluppo, l'esperienza virtuale è stata completata aggiungendo elementi sonori contestuali tramite Unity, il che ha permesso di associare tracce audio a specifici asset ambientali. Ad esempio, è stata inclusa una traccia audio per il rumore dell'acqua posizionata sull'asset del fiume, rendendo possibile per l'utente percepire variazioni nell'intensità del suono a seconda della propria vicinanza dal fiume. Tuttavia, si sono presentate diverse sfide nel tentativo di associare una fonte sonora a ogni elemento di scena significativo, come il fruscio delle foglie, lo scoppiettio delle fiamme, o il ronzio dei lampioni. Questo approccio, infatti, ha reso la scena virtuale eccessivamente pesante, impedendo l'avvio delle preview di testing del prototipo. Per superare questo ostacolo, è stata adottata una strategia alternativa: sono stati selezionati gli asset che necessitano di un accompagnamento sonoro specifico e di maggiore impatto — il suono dell'acqua del fiume, il crepitio del fuoco e i passi dell'avatar — integrando direttamente le relative tracce audio nella scena digitale su Unity. Per i restanti effetti sonori, è stata creata una traccia audio ambientale generica, che comprende suoni come il fruscio degli alberi, il cinguettio degli uccelli e il soffio del vento, e che è stata  riprodotta durante la fase di testing. Questo metodo ha permesso di valorizzare l'ambiente con un ricco paesaggio sonoro, mantenendo allo stesso tempo la fluidità e la reattività del prototipo, nonostante rimanga presente la possibilità di integrare direttamente tutti i suoni desiderati nella scena di Unity.

#### Implementazione dei LOD per migliorare l'esperienza utente
Come illustrato nel paragrafo precedente, lo Spatial Creator Toolkit ha facilitato notevolmente lo sviluppo del prototipo, ma ha anche introdotto significative restrizioni che hanno inciso su diverse scelte grafiche e tecniche del progetto. Di conseguenza, è stata svolta una revisione dei modelli 3D, al fine di adeguarsi ai criteri definiti da Scene Vitals, in particolare per quanto riguarda il numero di vertici delle mesh e la quantità di materiali utilizzati nella scena 3D. Sebbene le texture siano state semplificate fino a rientrare nei parametri di Scene Vitals, il numero di vertici delle mesh ha continuato a superare il limite massimo stabilito, nonostante gli sforzi di ottimizzazione. Durante le prime fasi di testing della scena virtuale, sono infatti emerse problematiche di rendering legate a un eccessivo carico sulla GPU. Questi problemi si sono manifestati sotto forma di rallentamenti nel caricamento, periodi in cui l'avatar restava immobilizzato e momenti in cui l'interfaccia utente non reagiva in modo ottimale ai comandi. Per affrontare queste sfide e migliorare le prestazioni e l'efficienza della visualizzazione tridimensionale, mantenendo al contempo un'elevata qualità visiva per l'utente, è stata adottata la strategia dei Livelli di Dettaglio (LOD) per i modelli 3D più complessi e con un alto numero di poligoni.

I Livelli di Dettaglio (LOD, Level Of Detail) sono una tecnica di ottimizzazione grafica utilizzata nello sviluppo di  videogiochi, simulazioni, realtà virtuale e applicazioni 3D che permettono di migliorare le prestazioni riducendo il carico di lavoro della GPU, specialmente in scene complesse o su hardware con risorse limitate. L'idea di base dei LOD è semplice: variare la complessità dei modelli 3D visualizzati in base alla loro distanza dall'osservatore. Più un oggetto è lontano, meno dettagli saranno necessari per rappresentarlo, permettendo così di utilizzare versioni del modello con meno poligoni senza compromettere significativamente la percezione visiva dell'utente. La logica alla base dei LOD funziona proprio perché la percezione umana è meno sensibile ai dettagli di oggetti distanti o che si muovono rapidamente. Pertanto, la ridotta qualità visiva di questi modelli in lontananza passa spesso inosservata. Questo permette di utilizzare modelli 3D meno dettagliati senza compromettere l'esperienza visiva dell'utente, migliorando al contempo le prestazioni e l'efficienza complessive del sistema.

La gestione dei LOD si basa su gruppi di modelli predefiniti di diversa complessità per lo stesso oggetto. Questi gruppi sono solitamente suddivisi in livelli, come LOD0 (il meno dettagliato), LOD1 (più dettagliato), e così via, fino ad arrivare a versioni molto elaborate dell'oggetto per le visualizzazioni da brevi distanze. Mentre l'osservatore si muove attraverso la scena, il motore di gioco calcola automaticamente la distanza tra l'osservatore e gli oggetti, passando dinamicamente a un LOD inferiore (meno dettagliato) o superiore (più dettagliato) a seconda della distanza. Questo scambio avviene in modo da mantenere un equilibrio tra la qualità visiva e le prestazioni del sistema.

Nel progetto in questione, l'applicazione dei Livelli di Dettaglio (LOD) si è rivelata estremamente vantaggiosa, in particolare negli ambienti aperti e di vasta estensione, caratterizzati dalla presenza simultanea di numerosi elementi visivi sullo schermo. L'integrazione dei LOD ha consentito una significativa riduzione nel numero di vertici delle mesh e dei poligoni, evitando così di superare i limiti imposti dalle Scene Vitals dello Spatial Creator Toolkit, senza compromettere le prestazioni.

Le problematiche legate al sovraccarico dei parametri di Scene Vitals, come i rallentamenti nel caricamento e i periodi di immobilizzazione dell'avatar, sono state efficacemente superate, migliorando di conseguenza l'esperienza utente. Nonostante ciò, la principale sfida dell’utilizzo dei LOD risiede nella gestione delle transizioni tra i diversi livelli di dettaglio. Sebbene nella versione di prototipo integrata con i LOD non si riscontrino rallentamenti attribuibili al sovraccarico dei parametri di Scene Vitals, le transizioni tra i vari livelli di LOD risultano talvolta percepibili. Per le future implementazioni, si potrebbe considerare di affinare le transizioni tra i LOD affinché queste avvengano in modo quanto più fluido e impercettibile possibile, minimizzando distrazioni e potenziali impatti sull'immersività dell'esperienza virtuale.

